# Polski Akt o dostępności - abstrakt
## Ważne informacje

To nie jest tekst prawny! Jest to skrót z ustawy, pomagający wstępnie zapoznać się z jej treścią. Z tego też względu nie zawiera wszystkich zapisów (np. listy zmienionych aktów prawnych), nie jest sprawdzony przez prawnika(prawników) pod kątem zgodności z literą i duchem nowych przepisów.
## Pełna nazwa

[Ustawa z dnia 26 kwietnia 2024 r. o zapewnieniu spełniania wymagań dostępności niektórych produktów i usług przez podmioty gospodarcze](https://isap.sejm.gov.pl/isap.nsf/DocDetails.xsp?id=WDU20240000731). 

Wchodzi w życie 28 czerwca 2025 r. Okres przejściowy do 28 czerwca 2030 r.
## Podmioty objęte ustawą

- Producenci
- Upoważnieni przedstawiciele
- Importerzy
- Dystrybutorzy
- Usługodawcy
## Produkty objęte ustawą

- Komputery i systemy operacyjne (konsumenckie) - w tym stacjonarny, laptopy, tablety, smartfony
- Terminale:
	- płatnicze
	- samoobsługowe
		- bankomaty i wpłatomaty
		- automaty biletowe
		- Urządzenia do odprawy
		- Terminale informacyjne (ale nie te, które są zintegrowaną częścią samochodów, samolotów, statków i pociągów)
- Konsumenckie urządzenia końcowe z interaktywnymi zdolnościami obliczeniowymi (transmisja i przetwarzanie danych, w tym obrazu i dźwięku, w ramach interakcji między użytkownikiem a urządzeniem) wykorzystywanych do oferowania lub świadczenia uslug
	- telekomunikacyjnych
	- Dostępu do audiowizualnych usług multimedialnych
- Czytniki książek elektronicznych - sprzęt i jego oprogramowanie

## Usługi objęte ustawą

- Telekomunikacyjne (poza transmisjami maszyną-maszyna)
- Dostęp do audiowizualnych usług medialnych
- Towarzyszące transportowi pasażerskiemu (ląd, powietrze, woda):
	- Strony internetowe
	- Usługi za pośrednictwem urządzeń mobilnych (w tym aplikację)
	- Bilety elektroniczne i systemy elektronicznej sprzedaży biletów
	- Dostarczanie informacji o tych usługach, w tym o podróży w czasie rzeczywistym (rozkłady lotów, jazdy, rejsów itp.; dalsze połączenia tym samym środkiem transportu; podstawowe możliwości przesiadek na inne środki transportu; odwołania danej podróży, opóźnienia w rozpoczęciu, zakłócenia ruchu - to wszystko przed podróżą, lub w trakcie)
	- Dostarczanie informacji za pomocą terminali samoobsługowych (z wyłączeniem tych zintegrowanych w samochodach, samolotach, statkach i pociągach)
- Bankowości detalicznej (umowy o kredyty konsumenckie i hipoteczne, usługi maklerskie, pieniądz elektroniczny, usługi powiązane z rachunkami płatniczymi, płatnicze, )
- Rozpowszechniania książek elektronicznych
- Handel elektroniczny (oferowane/świadczone na odległość przez strony internetowe i urządzenia mobilne)

> Wymagania dostępności produktów i usług określone w ustawie są wymaganiami w zakresie dostępności dla osób niepełnosprawnych lub projektowania z przeznaczeniem dla wszystkich użytkowników, o których mowa w przepisach ustawy z dnia 11 września 2019 r. – Prawo zamówień publicznych (Dz. U. z 2023 r. poz. 1605 i 1720), w odniesieniu do produktów i usług.

## Wyłączenia 

- Mikroprzedsiębiorcy 
- Treści na stronach:
	- mapy i mapy interaktywne, jeśli dane adresowe i położenie geograficzne są prezentowane na nich w sposób dostępny (zgodne z ustawą o dostępności cyfrowej)
	- treści, które nie są stworzone, nie są finansowane i nie są kontrolowane przez podlegającego ustawie
- Usługi komunikacji miejskiej, gminnych, metropolitalnych, powiatowych, powiatowo-gminnych i wojewódzkich przewozów pasażerskich w rozumieniu odpowiednio art. 4 ust. 1 pkt 3, 5a, 10, 10a i 25 ustawy z dnia 16 grudnia 2010 r. o publicznym transporcie zbiorowym (Dz. U. z 2023 r. poz. 2778), z wyjątkiem usług, o których mowa w art. 3, ust 2, pkt 3, lit e. 
- Produkty wprowadzone przed 28 czerwca 2025 (wejście ustawy w życie)

### Przepisy przejściowe

- Do 28 czerwca 2030 mogą obowiązywać umowy o oferowanie lub świadczenie usług podpisane przed wejściem w życie ustawy (chyba, że wygasną wcześniej) - później usługi te należy dostosować.
- Do 28 czerwca 2030 można też oferować lub świadczyć usługi przy pomocy produktów niespełniających wymagań dostępności jeśli korzystało się z nich przed wejściem w życie ustawy
- Niedostępne terminale mogą być wykorzystywane do końca ich ekonomicznej użyteczności - jednak nie dłużej niż 20 lat od momentu ich pierwszego użycia 
- Strony i aplikacje mobilne:
	- multimedia zarejestrowane przed wejściem w życie ustawy 
	- Gdy są repozytoriami dokumentów opublikowanymi przed wejściem w życie ustawy
	- Gdy zostały zarchiwizowane i nie są edytowane ani aktualizowane od momentu wejścia w życie ustawy
	

## Definicja dostępności w ustawie

>  właściwość produktu albo usługi umożliwiającą korzystanie z nich zgodnie z ich przeznaczeniem przez osoby ze szczególnymi potrzebami na zasadzie równości z innymi użytkownikami, **która jest osiągana przez zastosowanie projektowania uniwersalnego, a w przypadku braku takiej możliwości – przez zastosowanie racjonalnych usprawnień**, o których mowa w art. 2 Konwencji o prawach osób niepełnosprawnych, sporządzonej w Nowym Jorku dnia 13 grudnia 2006 r. (Dz. U. z 2012 r. poz. 1169 oraz z 2018 r. poz. 1217);

## Kiedy spełnione są wymagania dostępności?

### Informacje o produkcie

- Etykiety, instrukcje i ostrzeżenia zamieszczone na produkcie są dostępne poprzez więcej niż jeden kanał sensoryczny oraz tak by były zrozumiałe i postrzegalne
- Te informacje, które nie są zamieszczone na w produkcie: 
	- są publicznie dostępne
	- spełniają zasady dostępności:
		- używają alternatywnych sposobów przedstawienie informacji nietestowane
		- są przedstawione w formatach tekstowe umożliwiające ich użycie  w alternatywnej i wspomagającej komunikacji
		- informują o możliwości połączenia z rozwiązaniami wspomagającymi, wraz z lista przetestowanych rozwiązań 
### Wszystkie produkty objęte ustawą

- Jeśli można się z nim komunikować, to jest to możliwe na wiele sposobów przy użyciu wielu kanałów sensorycznych
- Jeśli wykorzystuje mowę - ma też rozwiązania alternatywne dla mowy i głosowego wprowadzania danych
- Jeśli wykorzystuje elementy wizualne, to pozwala na poprawienie ich wyrazistości, powiększanie obrazu, zwiększanie jasności i kontrastu a także możliwość współpracy z urządzeniami i programami wspomagającymi które pomagają nawigować po interfejsie
- Jeśli wykorzystuje kolor do przekazania informacji, wskazania działania do wykonania, zwracania uwagi użytkowników i wskazywania na potrzebę reakcji z ich strony, albo do zaznaczania elementów, to jest też zapewnione rozwiązanie alternatywne
- Podobnie gdy wykorzystuje sygnały dźwiękowe
- Jeśli wykorzystuje dźwięk, to jest możliwość zmiany głośności, prędkości odtwarzania a także wsparcie dla zaawansowanych funkcji - jak redukcja zakłóceń ze strony innych dźwięków oraz poprawy wyrazistości dźwięku
- Jeśli wymaga ręcznej obsługi i sterowania, to jest możliwość sterowania sekwencyjnego, posiada też alternatywne rozwiązania z zakresu motoryki małej a także unika się wymagania manipulowania więcej niż jednym sterownikiem na raz, oraz sterowniki da się rozpoznać dotykiem
- Nie wymaga od ludzi wykonywania ruchów o dużym zasięgu lub używania dużej siły fizycznej
- Zabezpiecza użytkowników przed możliwością wywołania ataków padaczki fotogennej
- Chroni prywatność użytkowników
- Produkt ma też zapewniać:
	- alternatywy do identyfikacji biometrycznej i kontroli danych biometrycznych
	- Spójność funkcji
	- Wystarczający czas na reakcje użytkownika oraz możliwość dostosowania tego czasu
	- Oprogramowanie i sprzęt umożliwiające połączenie się z usługami/narzędziami wspomagającymi
	
### Terminal

Dodatkowo:
- Jest wyposażony w technologie syntezy mowy w języku użytkownika
- Ma możliwość podłączenia przewodowych słuchawek stereo
- Nie trzeba aktywować właściwości zapewniających dostępność  
- Klawisze i przełączniki są oznaczone z zachowaniem odpowiedniego kontrastu oraz możliwe do rozpoznania dotykiem
- Jeśli jest jakiś czas na reakcję użytkownika, to informacja o tym jest przekazywana różnymi kanałami sensorycznymi oraz można wydłużyć ten czas
- Jeśli terminal wykorzystuje dźwięk, to jest kompatybilny z urządzeniami wspomagającymi korzystającymi z rozwiązań dźwiękowych
### Czytniki książek

Dodatkowo:
- mają syntezę mowy w języku użytkownika

### Konsumenckie urządzenia końcowe z interaktywnymi zdolnościami obliczeniowymi

- Dla usług telekomunikacyjnych:
	- jeśli umożliwiają komunikację tekstową (poza głosową) to jest ona możliwa w czasie rzeczywistym oraz obsługiwany jest dźwięk jakości Hi-Fi
	- Jeśli poza głosem i tekstem lub w ich uzupełnieniu, możliwa jest transmisja wideo, to wówczas urządzenie umożliwia pełną konwersacje wszystkimi kanałami
	- może być łączone bezprzewodowo z urządzeniami wspomagającymi korzystanie z komunikatów dźwiękowych
	- unika zakłóceń podczas współpracy z urządzeniami wspomagającymi
- Dla dostępu do audiowizualnych usług medialnych
	- umożliwia korzystanie z udogodnień  dla osób z niepełnosprawnościami w rozumieniu art. 4 pkt 28 ustawy z dnia 29 grudnia 1992 r. o radiofonii i telewizji
	- umożliwia sterowanie tymi udogodnieniami i ich personalizację
	- umożliwia współpracę z urządzeniami wspomagającymi
### Usługi (wszystkie objęte ustawą)

- Są oferowane/świadczone przy pomocy dostępnych produktów
- W ramach oferowania/świadczenie usług, informacje o nich (w postaci papierowej lub elektronicznej), w tym informacje o wymaganiach do korzystania z usługi, jej zgodności z rozwiązaniami wspomagającymi i tym, jak spełnia ona zasady dostępności są prezentowane w sposób dostępny: 
		- za pomocą więcej niż jednego kanał sensorycznego, 
		- są zrozumiałe, 
		- w formacie tekstowym umożliwiającym ich odczytanie przez urządzenia wspomagające, 
		- przy użyciu formatowania (font, interlinia, kontrasty, odstępy) zapewniającego czytelność
		- z alternatywa dla informacji nietekstowych
### Usługi telekomunikacyjne

Dodatkowo zapewniają:
- Komunikację głosową, tekstową lub miarę możliwości pełną (z transmisją wideo) w czasie rzeczywistym
### Audiowizualne usługi medialne

Dodatkowo zapewniają:
- Postrzegalność, funkcjonalność, zrozumiałość i kompatybilność elektronicznych przewodników po programach
- Udogodnienia zgodne z ustawą o radiofonii i telewizji
### Usługi towarzyszące transportowi pasażerskiemu

Dodatkowo zapewniają:
- Informacje o możliwości korzystania przez osoby ze specjalnymi potrzebami zarówno ze środków transportu jak i infrastruktury towarzyszącej (budynki dworców, przystanki itp)
- Informacje o możliwości skorzystania z pomocy i aktualnym stanie dostępu do niej
- Informacje o możliwości skorzystania z elektronicznych systemów sprzedaży biletow
- Informacje o podróży w czasie rzeczywistym
### Usługi bankowości

Dodatkowo zapewniają, że:
- Metody identyfikacji konsumentów, składania podpisów elektrycznych, zapewniania bezpieczeństwa i usługi płatnicze są postrzegalne, funkcjonalne, zrozumiałe i kompatybilne
- Informacje są przekazywane w języku polskim, lub jeśli konsument się zgodzi, w innym języku na poziomie biegłości językowej B2

### Rozpowszechnianie książek elektronicznych

Dodatkowo zapewniają:
- Synchronizację treści, jeśli poza tekstem książka zawiera też dźwięk
- Kompatybilność pliku książki z narzędziami wspomagającymi
- Dostęp do treści i struktury książki elektronicznej
- Możliwość nawigacji po treści i układzie graficznym (w tym dynamicznym)
- Możliwość alternatywnego sposobu przedstawia treści książki
- Za pośrednictwem metadanych - udzielanie informacji o funkcjach i właściwościach zapewniających spełnianie wymagań dostępności treści książki elektronicznej
### Usługi handlu elektronicznego

Dodatkowo zapewniają:
- Udostępnienie informacji o dostępności oferowanych produktów i usług - o ile zostały przekazane przez producenta/przedstawiciela/dystrybutora
- Dostępność stron internetowych i rozwiązań elektronicznych służących handlowi
## Co jeśli produkt lub usługa posiadają funkcje/właściwości nie objęte wymaganiami opisanymi w ustawie?

- Jeśli zaangażowany jest wzrok:
	- jest przynajmniej jeden tryb obsługi, który:
		- nie wymaga używania wzroku, 
		- umożliwia korzystanie przy ograniczonej zdolności widzenia,
		- nie wymaga zdolności widzenia barw
	- ograniczona jest możliwość wywołania padaczki fotogennej
- Jeśli zaangażowany jest słuch:
	- jest tryb niewymagający zaangażowania słuchu, 
	- są wykorzystywane zaawansowane funkcje dźwiękowe, 
	- jest możliwość korzystania przy ograniczonej zdolności słyszenia
- Jeśli wymagane jest użycie głosu:
	- jest tryb pozwalający na jego nieużywanie
- Jeśli potrzebna jest obsługa manualna lub użycie siły fizycznej:
	- jest tryb niewymagający czynności z zakresu motoryki małej, sprawności manualnej lub siły fizycznej w rękach ani jednoczesnego poruszania więcej niż jednym przelacznikiem
	- można korzystać z produktu lub usługi przy ograniczonym zasięgu ruchów

Zapewnione jest że:
- Elementy umożliwiające korzystanie są w zasięgu wszystkich użytkowników 
- Jest przynajmniej jeden tryb z funkcjami lub właściwościami upraszczającymi i ułatwiającymi obsługę/korzystanie
- Jest przynajmniej jeden tryb pozwalający na zachowanie prywatności podczas korzystania z funkcji lub właściwości zapewniających dostępność 

## Kiedy wymagania dostępności nie mają zastosowania?

- Gdy trzeba zmienić podstawowe właściwości produktu lub usługi
- Gdy ich wprowadzenie jest zbyt dużym obciążeniem dla przedsiębiorcy (to trzeba udokumentować oraz co najmniej co 5 lat aktualizować ocenę dla usług - chyba, ze jej zakres lub sposób oferowania się zmieniły - wtedy na bieżąco)
## Dodatkowo wymagania dostępności dotyczą

- Usług wsparcia związanych z produktem lub usługą, takich, jak:
	- pomoc techniczna
	- centra obsługi telefonicznej
	- usługi komunikacyjne
	- szkolenia

## Obowiązki podmiotów gospodarczych
### Producenci

- Ocena zgodności z zasadami dostępności
- Dokumentacja z informacjami o normach i rozwiązaniach zastosowanych dla spełnienia dostępności
- Deklaracja zgodności - co jest, a co nie jest spełnione (to drugie, dla tych, którzy nie muszą w dostępności)
- Oznaczenie produktu znakiem CE
- Procedury utrzymania zgodności z zasadami dostępności
- Działanie naprawcze gdy okaże się że produkt nie spełnia wymagań 
### Przedstawiciel

- Może być wyznaczony przez producenta i ten pisemnie wyznacza mu obowiązki do wykonania
- Poza nimi przedstawiciel musi wypełniać obowiązki określone w w art. 23 ust. 5, art. 24 ust. 7 i art. 27 ust. 4 i 5 aktu o dostępności
### Importer

- Wprowadza do obrotu tylko te produkty, które spełniają wymagania dostępności
- Jeśli pojawią się wątpliwość co do spełnienia wymagań dostępności ma obowiązek wstrzymać wprowadzenie produktu
- Zapewnia dołączenie instrukcji i ostrzeżeń w języku polskim (co ważne muszą one być zrozumiałe)
- Zapewnia, że warunki transportu i przechowywania nie wpłyną na spełnianie wymagań dostępności
- Dba o działania naprawcze, gdy wprowadzony do obiektu produkt nie będzie spełniał wymagań dostępności
### Dystrybutor

- Zanim udostępni produkt, musi sprawdzić czy producent i importer zrobili co do nich należy
- Dba o warunki przechowywania i transportu
- Nie udostępnia produktu, który nie spełnia wymagań i informuje o takich produktach organy nadzoru

**Jeśli importer/dystrybutor wprowadzają do obrotu produkty pod własną nazwą, to są traktowani jak producent.**

### Usługodawca

- Przeprowadza ocenę zgodności usługi z wymaganiami dostępności 
- W regulaminie świadczenia usługi (lub podobnym dokumencie) informuje o tym, czy ta usługa jest, co jest potrzebne do jej skorzystania i jak spełnia wymagania dostępności oraz udzielać informacji
- Dostosowuje usługę do zmian wymagań dostępności i norm wpływających na usługę 
- Podejmuje działania naprawcze i o nich informuje organy nadzoru

## Jak konsumenci mogą dochodzić swoich praw?

Poprzez złożenie skargi do podmiotu gospodarczego:
- Skarga może zawierać preferowany przez składającego, sposób zapewnienia dostępności
- Skarga może być złożona pisemnie, ustnie lub poprzez środki komunikacji elektronicznej
- Podmiot ma 30 dni na rozpatrzenie skargi + dodatkowe 30 w wypadku szczególnie skomplikowanych spraw
- Niedotrzymanie terminu oznacza uznanie skargi
- Odpowiadając należy określić czy skarga została uwzględniona:
	- jeśli nie - dlaczego 
	- jeśli tak, to kiedy (nie później niż w okresie 6 miesięcy) żądanie skarżącego zostanie zrealizowane
## Nadzór rynku

Prowadzi:
- Kontrole
- Postępowania w sprawie spełniania warunków dostępności

Prezes Zarządu PFRON (koordynacja i monitorowanie innych organów i rynku):
- Organy celne
- Organy nadzoru (przeprowadzają kontrole, prowadzą strony internetowe z informacjami o wymaganiach i obowiązkach podmiotów):
	- Prezes UKE dla konsumenckich urządzeń końcowych z interaktywnymi zdolnościami obliczeniowymi wykorzystywanych do oferowania lub świadczenia usług telekomunikacyjnych i usług dostępu do audiowizualnych usług medialnych, terminali, usług telekomunikacyjnych i usług dostępu do audiowizualnych usług medialnych, konsumenckich systemów sprzętu komputerowego ogólnego przeznaczenia i ich systemów operacyjnych, czytników książek elektronicznych i usług rozpowszechniania książek elektronicznych
	- Minister właściwy sprawom informatyzacji - handel 
	- Bankowość - Rzecznik Finansowy
	- wojewódzcy inspektorzy transportu drogowego-Usługi towarzyszące transportowi autobusowemu i autokarowemu
	- Prezes Urzędu Transportu kolejowego - usługi towarzyszące transportowi kolejowemu
	- Prezes Urzędu Lotnictwa Cywilnego - usługi towarzyszące transportowi lotniczemu
	- Dyrektorzy urzędów morskich w zakresie transportu morskiego i Dyrektor Urzędu Żeglugi Śródlądowej w Bydgoszczy w zakresie transportu wodnego śródlądowego
 
## Kary

- Działania naprawcze (w ciągu 120 dni)
- Zakaz sprzedaży produktu/oferowania usługi (na okres do 180 dni)
- Pieniężne:
	- w wysokości do dziesięciokrotności przeciętnego wynagrodzenia, ale nie więcej niż 10% obrotu

## Informacje o tekście

Tekst ten powstał jako materiał towarzyszący wystąpieniu na konferencji 4Developers w Katowicach, 8 października 2024 r.

Autorem jestem ja, czyli [Marcin Krzanicki](https://www.linkedin.com/in/marcinkrzanicki/)

Tekst udostępniony jest na licencji [Creative Commons Uznanie autorstwa - Użycie niekomercyjne na tych samych warunkach 4.0](https://creativecommons.org/licenses/by-nc-sa/4.0/legalcode.pl)

Widzisz błąd, chciałabyś/chciałbyś coś dodać? Zaproponuj zmiany przez Github, lub skontaktuj się ze mną. 

Nie wiesz, jak zacząć z Github? Zerknij na stronę [Rity Łyczywek](https://www.flynerd.pl/2017/09/git-dla-poczatkujacych-ucz-sie-interaktywnie.html)
